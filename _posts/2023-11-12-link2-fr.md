---
title: "Lien2"
---
# Tenue de la comptabilité

De algemene boekhouding dient steeds te gebeuren in relatie tot de budgettaire boekhouding. De voornaamste principes worden ook besproken in de wet van 22 mei 2003.

Het voeren van de boekhouding kan verder onderverdeeld worden in specifieke activiteiten.

## Periodieke afsluiting van de algemene boekhouding

Dit is het geheel van activiteiten die ervoor moeten zorgen dat het merendeel van de financiële controledoelstellingen worden bereikt en dat de jaarafsluiting voldoende vlot kan verlopen, het gaat oa. om verscheidenen checks op niveau van de crediteuren-, debiteurenboekhouding en op niveau van de wachtrekeningen in de balans.

## Uitvoeren van de jaarafsluiting

Bij de jaarafsluiting worden er ten minste op het einde van het jaar de verificaties en waarderingen uitgevoerd zodat er op eind balansdatum een inventaris kan op gemaakt worden van de toestand van alle bezittingen, vorderingen, schulden en verplichtingen van het departement. 

Door de verwerking van de informatie in afsluitboekingen kan de overeenkomst met die inventaris bereikt worden. De waardering en opname in de balans en resultatenrekening dient te gebeuren conform het KB van 10 november 2009 KB houdende de vaststelling van het boekhoudplan van toepassing op de federale staat.

## Bijzondere aandacht voor de niet-fiscale ontvangsten

De Financiële Dienst van S2 schept een kader die de procedures voor de niet-fiscale ontvangsten van de FOD verder moet professionaliseren en stroomlijnen. Dit kader is bestemd voor de decentrale rollen betrokken bij specifieke ontvangsten in de FOD.

Verder worden de centrale rekenplichtigen en betrokken rollen bij de niet-fiscale ontvangsten ondersteund in hun rol. Er wordt onder andere bijstand geleverd bij de opmaak van de jaarlijkse beheersrekeningen.

Op de SharePoint van de financiële dienst vindt u meer informatie over de ontvangstcyclus, op specifieke vraag kan er toegang verleend worden.  
URL: https://gcloudbelgium.sharepoint.com/sites/FSECO-Fedcom/documentatie%20ontvangsten%20%20documentation%20recettes/Forms/AllItems.aspx?viewpath=%2Fsites%2FFSECO%2DFedcom%2Fdocumentatie%20ontvangsten%20%20documentation%20recettes%2FForms%2FAllItems%2Easpx

## Fiscale verplichtingen

In het kader van de uitvoerende taken worden er ook een aantal fiscale verplichtingen vervuld door de financiële dienst.

* Er wordt gezorgd voor de opmaak en communicatie van de fiscale fiches 281.50 in verband met de erelonen van derden. Het gaat hoofdzakelijk om de schuldbemiddelaars die prestaties leveren in het kader van de overmatige schuldenlast of auditors betrokken in auditopdrachten die worden gecoördineerd door BELAC.
* Er worden ook fiscale fiches 281.30 voor zitpenningen opgemaakt uitgekeerd aan experten en deelnemers in raden en jury’s in verband met competenties van het departement.

Het departement heeft verplichtingen inzake BTW.

We maken ieder kwartaal een bijzondere BTW-aangifte aan voor de intracommunautaire transacties die we als afnemer hebben met buitenlandse leveranciers in het kader van business to business goederenverkeer.

Voor dergelijke transacties zijn we effectief BTW-plichtig (ook al zijn we voor gewone binnenlandse handelstransacties een niet-BTW plichtig rechtspersoon.)
